<html>
<head>
<title>Oplossingsstrategie</title>
<meta http-equiv="Content-Type" content="text/html; charset=iso-8859-1">
<link rel="stylesheet" href="../styles.css" type="text/css">
</head>

<body>
<p class="pageTitle">Oplossingsstrategie</p>
<h1>Ontkoppeling</h1>
<p>De eerste stap naar de oplossing is reeds gezet in de code van de demo. In 
  de demo is de interne infrastructuur voor het aanpassen van afhankelijke logische 
  poorten (<dfn>dependents</dfn>) reeds ontkoppeld van de infrastructuur voor 
  de <code>ValueChangedEvents</code>, die publieke, onwetende gebruikers moeten 
  uitnodigen te reageren op een wijziging van een booleaanse waarde van een logisch 
  circuit. <code>LogicGate</code>s kunnen als <dfn>dependent</dfn>&nbsp; bij een 
  logisch circuit geregistreerd worden, en zullen gewaarschuwd worden met een 
  oproep van hun <code>updateValue()</code> methode. Deze infrastructuur is enkel 
  pakket-toegankelijk. Er worden geen aparte event-objecten meer gebruikt; de 
  logische poorten doen toch steeds een volledige herberekening van hun waarde, 
  en houden geen rekening met de effectieve veranderingen die de herbereking triggeren. 
  Dit zou meer effici&euml;nt kunnen zijn <a href="probleemstelling.html#andOrOptimalisatie" class="footnoteReference">(zie 
  voetnoot)</a>, maar het is een vrij zware extra belasting voor een correct verloop 
  van het algoritme.</p>
<p>Deze eerste stap verandert niets aan de kern van het probleem: de waarden van 
  de afhankelijke logische poorten worden nog steeds, recursief, <dfn>depth-first</dfn>, 
  aangepast.</p>
<h1>Geen type-invarianten voor booleaanse waarde</h1>
<p>Op bepaalde momenten tijdens de uitvoering van het algoritme worden events 
  gestuurd naar geregistreerde <code>ValueChangedListener</code>s. Dit zijn objecten 
  waarvan we verder niets weten, die totaal buiten onze controle vallen. In de 
  demo spelen de GUI voorstellingen van de logische circuits deze rol. Op die 
  momenten tijdens het algoritme geven we dus de controle over aan die onbekende 
  objecten, die verder doen waar ze zin in hebben, en een tijd later krijgen we 
  de controle terug. We verwachten dan gewoon verder te kunnen gaan waar we gebleven 
  waren.<br>
  Wanneer we de controle overgeven aan objecten die buiten onze controle vallen, 
  moeten wij echter in een stabiele toestand zijn, en onszelf beveiligd hebben 
  tegen ongewenste veranderingen van buitenaf. De vreemde objecten kunnen ons 
  immers via publieke methodes benaderen <a href="#multiThreading" class="footnoteReference">(zie 
  voetnoot)</a>.</p>
<p>Dat wij stabiel moeten zijn wanneer we externe, onbekende objecten waarschuwen 
  met een event, betekent in de eerste plaats dat we aan de type-invarianten moeten 
  voldoen op het moment dat we events sturen. Interactie tussen verschillende 
  logische circuits in het systeem beschouwen we als veilig als ze enkel gebruik 
  maakt van pakket-toegankelijke mutatoren. <dfn>Onze controle</dfn> wordt dus 
  gedefinieerd op het niveau van het pakket <code>be.ac.kuleuven.cs.ips2.project2002.logicCircuit</code>. 
  Ons beveiligen tegen veranderingen van buitenaf tijdens het algoritme is vrij 
  simpel, omdat de enige relevante publieke mutator <code>Bit.flip()</code> 
  is. Deze method kan met een preconditie of met een uitzondering verbieden dat 
  ze opgeroepen wordt terwijl een eerdere flip nog afgehandeld wordt.</p>
<p>We verwachten in de logische poorten type-invarianten die de werking van de 
  poort beschrijven. Voor <code>And</code> bijvoorbeeld verwachten we iets van 
  de vorm <code>getValue() == (for each LogicCircuit lc in getInputs(): lc.getValue() 
  == true);</code>. Dit heeft echter onverwachte gevolgen in een event-driven 
  systeem. Beschouw <kbd>n2</kbd> in de demo. Wanneer die van waarde verandert, 
  en controle overgeeft aan de geregistreerde externe <code>ValueChangedListener</code>s, 
  zou het externe object naar <kbd>a1</kbd> kunnen kijken. De waarde van <kbd>a1</kbd> 
  is dan echter nog niet aangepast aan de nieuwe waarde van <kbd>n2</kbd>. Het 
  externe object ziet dus een instantie die bovenstaande type-invariant potentieel 
  schendt.</p>
<p>Dit zou kunnen opgelost worden door tijdens het algoritme de controle <em>niet</em> 
  over te geven aan externe objecten buiten onze controle. De <code>ValueChangedEvent</code>s 
  worden dan pas gestuurd als alle afhankelijke logische poorten zich stabiel 
  hebben aangepast aan de nieuwe toestand. Dit schendt echter een andere invariant 
  (die met de technieken uit de cursus IPS niet formeel kan uitgedrukt worden) 
  die stelt dat een event gestuurd moet worden wanneer de booleaanse waarde van 
  een logisch circuit verandert. Uiteindelijk wordt toch, door de eerste logische 
  circuits, de controle overgegeven aan externe objecten, en die zien dan, potentieel, 
  onverwacht <kbd>a1</kbd> met een andere waarde dan tevoren, zonder dat ze een 
  event hierover gekregen hebben. Als oplossing wordt meestal gesteld dat objecten 
  die luisteren naar een bepaald logisch circuit, niets mogen veronderstellen 
  over logische circuits later of op het zelfde niveau in de topologische orde. 
  Ook dit is zeer moeilijk, indien niet onmogelijk, om formeel uit te drukken. 
  Met andere woorden, ook de <code>ValueChangedEvent</code>s moeten in topologische 
  volgorde gestuurd worden.</p>
<p>De eenvoudigste oplossing in deze context is om de type-invariant in kwestie 
  niet te hebben. Logische poorten zijn dan voor een externe gebruiker phenomenen 
  die verder niet gedefinieerd zijn. Een <code>And</code> is gewoon een logisch 
  circuit dat <code>true</code> of <code>false</code> is, en dat events stuurt 
  wanneer deze waarde verandert. Waarom deze waarde verandert is niet gespecificeerd. 
  Dit is inderdaad ook hoe externe gebruikers over logische circuits horen te 
  denken. Zij doen het rekenwerk voor jou, daarvoor gebruik je ze. Enkel de gebruiker 
  die het systeem opbouwt, die een logische poort instantie van een welbepaald 
  type aanmaakt, en op een welbepaalde manier verbindt met andere logische circuits, 
  dient de semantiek van het type in kwestie te kennen. Hoe dit geregeld kan worden 
  valt buiten het project. Voor het project, vooral voor de correcte werking van 
  de demo, is het nodig dat je <code>ValueChangedEvent</code>s stuurt onmiddelijk 
  na het zetten van de waarde.</p>
<h1>Algoritme voor topologische sortering</h1>
<applet archive="Opgave/bin/LogicCircuitsNaiveDemo.jar"
				code="LogicCircuitsDemo"
				width="700"
				height="500"
				name="Logic Circuits Demo"
				alt="Logic Circuits Demo">
	<hr>
	Deze browser ondersteunt applets niet.
	<a href="Opgave/bin/LogicCircuitsNaiveDemo.jar">Download de applicatie</a>,
	en run ze lokaal met <kbd>java -jar LogicCircuitsNaiveDemo.jar</kbd> of
	<kbd>java -classpath LogicCircuitsNaiveDemo.jar LogicCircuitsDemo</kbd>.
</applet>
<p>Gelukkig is een vrij effici&euml;nt algoritme bekend voor het bekomen van een 
  topologische sortering van een acyclische gerichte grafe. De beschrijving die 
  volgt is gebaseerd op hoofdstuk 14.5.1 uit <cite>Data Structures &amp; Problem 
  Solving using Java, 2nd Edition</cite> van Mark Allen Weiss.</p>
<p>Op een iteratieve manier wordt een <dfn>FIFO</dfn> (First In, First Out) structuur 
  doorlopen terwijl hij wordt opgebouwd.</p>
<table border="1" align="right">
  <tr> 
    <td><code><kbd>bit1</kbd></code></td>
    <td><code><kbd>n1</kbd></code></td>
    <td><code><kbd>n2</kbd></code></td>
    <td><code><kbd>a1</kbd></code></td>
    <td><code><kbd>o1</kbd></code></td>
    <td><code><kbd>o2</kbd></code></td>
    <td><code><kbd>bit2</kbd></code></td>
    <td><code><kbd>n3</kbd></code></td>
    <td><code><kbd>a2</kbd></code></td>
  </tr>
  <tr> 
    <td>0</td>
    <td>1</td>
    <td>1</td>
    <td>2</td>
    <td>2</td>
    <td>2</td>
    <td>0</td>
    <td>1</td>
    <td>3</td>
  </tr>
  <caption align="bottom">Initi&euml;le indegrees</caption>
</table>
<p>In een voorbereidende stap wordt voor elke knoop in de acyclische gerichte 
  grafe de <dfn>indegrees</dfn> berekend. Dit is het aantal toekomende pijlen. 
  In ons voorbeeld is het de fan-in van elk logisch circuit. Dit wordt getoond 
  in de tabel hiernaast.</p>
<p>Vervolgens worden de logische circuits die 0 hebben als indegrees in de FIFO 
  structuur geplaatst. Hun onderlinge orde is van geen belang. In ons voorbeeld 
  zijn dit <code><kbd>bit1</kbd></code> en <code><kbd>bit2</kbd></code>.</p>
<table border="1" align="right">
  <tr> 
    <th>&nbsp;</th>
    <td><code><kbd>bit1</kbd></code></td>
    <td><code><kbd>n1</kbd></code></td>
    <td><code><kbd>n2</kbd></code></td>
    <td><code><kbd>a1</kbd></code></td>
    <td><code><kbd>o1</kbd></code></td>
    <td><code><kbd>o2</kbd></code></td>
    <td><code><kbd>bit2</kbd></code></td>
    <td><code><kbd>n3</kbd></code></td>
    <td><code><kbd>a2</kbd></code></td>
  </tr>
  <tr> 
    <th><code><kbd>bit1</kbd></code></th>
    <td>&nbsp;</td>
    <td>0</td>
    <td>1</td>
    <td>2</td>
    <td>2</td>
    <td>2</td>
    <td>&nbsp;</td>
    <td>1</td>
    <td>3</td>
  </tr>
  <tr> 
    <th><code><kbd>bit2</kbd></code></th>
    <td>&nbsp;</td>
    <td>&nbsp;</td>
    <td>1</td>
    <td>2</td>
    <td>2</td>
    <td>2</td>
    <td>&nbsp;</td>
    <td>0</td>
    <td>3</td>
  </tr>
  <tr> 
    <th><code><kbd>n1</kbd></code></th>
    <td>&nbsp;</td>
    <td>&nbsp;</td>
    <td>0</td>
    <td>1</td>
    <td>1</td>
    <td>2</td>
    <td>&nbsp;</td>
    <td>&nbsp;</td>
    <td>2</td>
  </tr>
  <tr> 
    <th><code><kbd>n3</kbd></code></th>
    <td>&nbsp;</td>
    <td>&nbsp;</td>
    <td>&nbsp;</td>
    <td>1</td>
    <td>1</td>
    <td>2</td>
    <td>&nbsp;</td>
    <td>&nbsp;</td>
    <td>1</td>
  </tr>
  <tr> 
    <th><code><kbd>n2</kbd></code></th>
    <td>&nbsp;</td>
    <td>&nbsp;</td>
    <td>&nbsp;</td>
    <td>0</td>
    <td>0</td>
    <td>2</td>
    <td>&nbsp;</td>
    <td>&nbsp;</td>
    <td>1</td>
  </tr>
  <tr> 
    <th><code><kbd>a1</kbd></code></th>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>1</td>
    <td>&nbsp;</td>
    <td>&nbsp;</td>
    <td>1</td>
  </tr>
  <tr> 
    <th><code><kbd>o1</kbd></code></th>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>0</td>
    <td>&nbsp;</td>
    <td>&nbsp;</td>
    <td>0</td>
  </tr>
  <tr> 
    <th><code><kbd>o2</kbd></code></th>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <th><code><kbd>a2</kbd></code></th>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <caption align="bottom">Verdere afloop van het algoritme</caption>
</table>
<p>Het eerste logisch circuit in de FIFO structuur wordt beschouwd. Neem als voorbeeld 
  <code><kbd>bit1</kbd></code>. Voor alle logische poorten die direct afhankelijk 
  zijn van <code><kbd>bit1</kbd></code> wordt 1 van hun indegrees afgetrokken. 
  Het resultaat wordt getoond in de tabel hiernaast. De eerste kolom duidt aan 
  welk element behandeld wordt.<br>
  De direct afhankelijke logische poorten die na de aftrekking een indegrees van 
  0 hebben, worden toegevoegd achteraan de FIFO structuur. Hun onderlinge volgorde 
  is van geen belang. In het voorbeeld wordt <code><kbd>n1</kbd></code> aan de 
  FIFO structuur toegevoegd.</p>
<p>Neem het volgende logische circuit uit de FIFO structuur (bit2 in het voorbeeld), 
  en herhaal.</p>
<p>Na een aantal iteraties hebben exact alle 9 logische circuits een indegrees 
  0 verkregen, en zitten ze in een topologische orde in de FIFO structuur. De 
  elementen zijn temporeel in een topologische orde in de FIFO structuur geplaatst.</p>
<br clear="all">
<h1>Topologische sortering van een deelgrafe met 1 autonome knoop</h1>
<p>Daar slechts 1 bit tegelijk actief kan zijn, volstaat het om enkel de 
  deelgrafe van logische poorten die afhangen van de bit in kwestie te beschouwen. 
  Logische circuits die helemaal niet afhangen van de bit in kwestie veranderen 
  gegarandeerd niet van waarde. Dit kunnen er in principe heel veel zijn. Bij 
  een verandering van <code><kbd>bit2</kbd></code> zijn slechts 3 van de 9 logische 
  circuits betrokken in het voorbeeld. Het zou ineffici&euml;nt zijn om alle 9 
  logische circuits in het algoritme te betrekken.</p>
<p>Belangrijk voor deze aanpassing is dat nu de inti&euml;le indegrees niet langer 
  de fan-in zijn. Voor een verandering van bijvoorbeeld <code><kbd>bit1</kbd></code> 
  moet de inti&euml;le indegrees van <code><kbd>a2</kbd></code> 2 zijn in plaats 
  van 3. Deze waarden zullen dus in het begin van het algoritme expliciet berekend 
  moeten worden. Dit is niet echt effici&euml;nt, maar het volstaat voor de nominale 
  versie van het project.</p>
<h1>Implementatie</h1>
<p>Hoe bovenstaand algoritme effectief moet ge&iuml;mplementeerd worden om het 
  specifieke probleem op te lossen moet je zelf uitzoeken. In principe heb je 
  totale vrijheid, zolang je compatibel blijft met de demo. Op de <a href="randvoorwaarden.html">volgende 
  pagina</a> wordt beschreven wat dit betekent.</p>
<hr>
<h1>Voetnoten</h1>
<ul>
  <li><a name="multiThreading"></a>Deze problemen zijn equivalent met problemen 
    van parallel programmeren. Soortgelijke oplossingen zullen daar gebruikt worden. 
    Voor het project zijn de problemen van parallel programmeren of multi-threading 
    echter niet aan de orde. Je oplossing moet single-threaded zijn.</li>
</ul>
</body>
</html>
